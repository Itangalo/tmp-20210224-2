## Modersmål

## Kursplan – Modersmål utom nationella minoritetsspråk

Språk är människans främsta redskap för att tänka, kommunicera och lära.
Genom språket utvecklar människor sin identitet, uttrycker känslor och tankar och förstår hur andra känner och tänker.
Att ha ett rikt och varierat språk är betydelsefullt för att kunna förstå och verka i ett samhälle där kulturer, livsåskådningar, generationer och språk möts.
Att ha tillgång till sitt modersmål underlättar också språkutveckling och lärande inom olika områden.

### Syfte

Undervisningen i ämnet modersmål ska syfta till att eleverna utvecklar kunskaper i och om modersmålet.
Genom undervisningen ska eleverna ges möjlighet att utveckla sitt tal- och skriftspråk så att de får tilltro till sin språkförmåga och kan uttrycka sig i olika sammanhang och för skilda syften.
Undervisningen ska bidra till att eleverna erövrar kunskaper om modersmålets uppbyggnad och blir medvetna om modersmålets betydelse för det egna lärandet i olika skolämnen.

Undervisningen ska stimulera elevernas intresse för att samtala, läsa och skriva på modersmålet.
Genom undervisningen ska eleverna ges möjlighet att läsa, analysera och resonera om skönlitterära verk i olika genrer.
Därigenom ska eleverna ges möjlighet att utveckla sitt språk, sin identitet och förståelse för omvärlden.
Undervisningen ska också bidra till att eleverna utvecklar kunskaper i att formulera egna åsikter och tankar i olika slags texter.
De ska även stimuleras till att uttrycka sig genom andra estetiska uttrycksformer.

Undervisningen ska ge eleverna förutsättningar att utveckla sin kulturella identitet och sin flerspråkighet.
Genom undervisningen ska eleverna därför ges möjligheter att utveckla sina kunskaper om kulturer och områden där modersmålet talas.
Undervisningen ska också bidra till att eleverna utvecklar ett jämförande förhållningssätt till kulturer och språk.

Undervisningen i ämnet modersmål ska ge eleverna förutsättningar att utveckla

- förmåga att formulera sig och kommunicera i tal och skrift, urskilja språkliga strukturer och följa språkliga normer,
- förmåga att anpassa språket efter olika syften, mottagare och sammanhang,
- förmåga att läsa och analysera skönlitteratur och andra texter för olika syften,
- förmåga att använda sitt modersmål som ett medel för sin språkutveckling och sitt lärande, och
- kunskaper om traditioner, kulturella företeelser och samhällsfrågor i områden där modersmålet talas i jämförelse med förhållanden i Sverige.

### Centralt innehåll

### I årskurs 1–3

#### Läsa och skriva

- Lässtrategier för att förstå och tolka texter från olika medier samt för att anpassa läsningen efter textens form och innehåll.
- Strategier för skrivande av olika typer av texter om ämnen som är välbekanta för eleven.
- Läsriktning och skrivteckens form och ljud i jämförelse med svenska.
- Ordföljd och interpunktion samt stavningsregler för vanligt förekommande ord i elevnära texter.
Jämförelser med svenskans ordföljd, interpunktion och stavningsregler.

#### Tala, lyssna och samtala

- Samtal om vardagliga företeelser och händelser.
- Muntliga presentationer och muntligt berättande med anpassning till olika mottagare.
Bilder och andra hjälpmedel som kan stödja presentationen.
- Uttal, betoning och satsmelodi samtoch uttalets betydelse för att göra sig förstådd.
- Modersmålets uttal i jämförelse med svenskans.

#### Texter

- Berättande texter och poetiska texter för barn i form av bilderböcker, kapitelböcker, dikter, sagor och sägner från områden där modersmålet talas.
- Beskrivande och förklarande texter för barn med anknytning till traditioner och företeelser i områden där modersmålet talas.
- Muntliga traditioner ur modersmålets tradition, till exempel rim, ramsor och gåtor.

#### Språkbruk

- Ord och begrepp för att uttrycka känslor, kunskaper och åsikter.
- Ord och begrepp med anknytning till traditioner och företeelser i områden där modersmålet talas.

#### Kultur och samhälle

- Traditioner och högtider som eleven möter i olika sammanhang.
- Lekar och musik från områden där modersmålet talas.

### I årskurs 4–6

#### Läsa och skriva

- Lässtrategier för att förstå och tolka texter från olika medier samt för att urskilja texters budskap, både det direkt uttalade och sådant som är indirekt uttryckt.
- Strategier för skrivande av olika typer av texter med anpassning till deras uppbyggnad och språkliga drag.
- Modersmålets grundläggande struktur i jämförelse med svenskans.
- Ordböcker och andra hjälpmedel för stavning och ordförståelse.

#### Tala, lyssna och samtala

- Samtal om egna och andras upplevelser samt om vardagliga företeelser och händelser.
- Muntliga presentationer och muntligt berättande med anpassning till olika mottagare.
Stödord, bilder, digitala medier och verktyg samt andra hjälpmedel för att planera och genomföra en muntlig presentation.
- Uttal, betoning och satsmelodi samt uttalets betydelse för att göra sig förstådd.
- Modersmålets uttal i jämförelse med svenskans.

#### Texter

- Berättande texter och poetiska texter för barn och unga i form av skönlitteratur, sagor och sägner från områden där modersmålet talas.
Texter som belyser människors villkor och identitets- och livsfrågor.
- Beskrivande, förklarande och instruerande texter för barn och unga med anknytning till traditioner och företeelser i områden där modersmålet talas.
- Texters innehåll, typiska språkliga drag samt deras ord och begrepp.

#### Språkbruk

- Ord och begrepp för att uttrycka känslor, kunskaper och åsikter.
Ords och begrepps nyanser och värdeladdning.
- Synonymer, motsatsord och andra relationer mellan ord.

#### Kultur och samhälle

- Seder, bruk och traditioner i områden där modersmålet talas i jämförelse med svenska seder, bruk och traditioner.
- Elevnära företeelser i områden där modersmålet talas i jämförelse med elevnära företeelser i Sverige.

### I årskurs 7–9

#### Läsa och skriva

- Lässtrategier för att förstå, tolka och analysera olika typer av texter från olika medier.
Att urskilja texters syfte, avsändare och sammanhang.
Att urskilja innehåll som kan vara explicit eller implicit uttryckt i texten.
- Strategier för skrivande av olika typer av texter med anpassning till deras uppbyggnad och språkliga drag.
Skapande av texter där ord, bild och ljud samspelar.
- Modersmålets grundläggande struktur i jämförelse med svenskan.
Ordbildning och meningsbyggnad på modersmålet i jämförelse med svenskan.
- Hjälpmedel för informationssökning och ordförståelse.

#### Tala, lyssna och samtala

- Samtal och diskussioner om ämnen som är välbekanta för eleven samt om tankar, känslor, åsikter och aktuella händelser.
- Muntliga presentationer och muntligt berättande med anpassning av språk, innehåll och disposition efter syfte och mottagare.
- Uttal, betoning och satsmelodi i jämförelse med svenskan samt olika talade variationer av modersmålet.

#### Texter

- Skönlitteratur för ungdomar från olika tider och områden där modersmålet talas.
Texter som belyser människors villkor och identitets- och livsfrågor.
- Språkliga drag, ord och begrepp i skönlitteratur för ungdomar.
- Beskrivande, förklarande, instruerande och argumenterande texter, till exempel tidningsartiklar och arbetsbeskrivningar.
Texternas syfte, innehåll och typiska språkliga drag.
- Texter som kombinerar ord, bild och ljud och deras språkliga och dramaturgiska komponenter, till exempel i tv-serier, teaterföreställningar och webbtexter.

#### Språkbruk

- Ord och begrepp för att uttrycka känslor, kunskaper och åsikter.
Ords och begrepps nyanser och värdeladdning.
Bildspråk och idiomatiska uttryck.
- Översättning av och jämförelser mellan ord, begrepp, fraser och texter på modersmålet och på svenska.
- Skillnader i språkanvändning beroende på syfte, mottagare och sammanhang.
Språkets betydelse för att utöva inflytande.

#### Kultur och samhälle

- Kulturella uttrycksformer från områden där modersmålet talas, till exempel bildkonst, musik och arkitektur.
- Aktuella samhällsfrågor i områden där modersmålet talas, i jämförelse med liknande frågor i Sverige.

## KUNSKAPSKRAV I ÄMNET MODERSMÅL UTOM NATIONELLA MINORITETSSPRÅK

### Kunskapskrav för betyget E i slutet av årskurs 6

Eleven samtalarom bekanta ämnen på ett sätt som **till viss del** upprätthåller samtalent.
Dessutom förbereder och genomför eleven muntliga framställningar med **i huvudsak**  **fungerande** inledning, innehåll och avslutning och **viss** anpassning till syfte och mottagare.

Eleven skriver, utifrån modersmålets särdrag, olika slags texter med **begripligt** innehåll, **i huvudsak fungerande** struktur och **viss** språklig variation.
Eleven följer grundläggande regler för språkriktighet med **viss** säkerhet.

Eleven läser olika texter med **visst**  **flyt** och visar **grundläggande** läsförståelse.
Eleven för **enkla** resonemang om tydligt framträdande budskap i olika texter.

Eleven beskriver på ett **enkelt** sätt likheter och skillnader i skriftspråk mellan modersmålet och svenska.

Eleven beskriver på ett **enkelt** sätt, även utifrån egna erfarenheter eller kunskaper, om traditioner och företeelser med anknytning till områden där modersmålet talas.

### Kunskapskrav för betyget D i slutet av årskurs 6

Betyget D innebär att kunskapskraven för betyget E och till övervägande del för C är uppfyllda.

### Kunskapskrav för betyget C i slutet av årskurs 6

Eleven samtalarom bekanta ämnen på ett sätt somupprätthåller samtalent **relativt väl**.
Dessutom förbereder och genomför eleven muntliga framställningar med **fungerande** inledning, innehåll och avslutning och **relativt god** anpassning till syfte och mottagare.

Eleven skriver, utifrån modersmålets särdrag, olika slags texter med **relativt tydligt** innehåll, **fungerande** struktur och **relativt god** språklig variation.
Eleven följer grundläggande regler för språkriktighet med **relativt god** säkerhet.

Eleven läser olika texter med **relativt gott**  **flyt** och visar **god** läsförståelse.
Eleven för **utvecklade** resonemang om tydligt framträdande budskap i olika texter.

Eleven beskriver på ett **utvecklat** sätt likheter och skillnader i skriftspråk mellan modersmålet och svenska.

Eleven beskriver på ett **utvecklat** sätt, även utifrån egna erfarenheter eller kunskaper, om traditioner och företeelser med anknytning till områden där modersmålet talas.

### Kunskapskrav för betyget B i slutet av årskurs 6

Betyget B innebär att kunskapskraven för betyget C och till övervägande del för A är uppfyllda.

### Kunskapskrav för betyget A i slutet av årskurs 6

Eleven samtalarom bekanta ämnen på ett sätt somupprätthåller samtalent **väl**.
Dessutom förbereder och genomför eleven muntliga framställningar med **väl**  **fungerande** inledning, innehåll och avslutning och **god** anpassning till syfte och mottagare.

Eleven skriver, utifrån modersmålets särdrag, olika slags texter med **tydligt** innehåll, **väl fungerande** struktur och **god** språklig variation.
Eleven följer grundläggande regler för språkriktighet med **god** säkerhet.

Eleven läser olika texter med **gott**  **flyt** och visar **mycket god** läsförståelse.
Eleven för **välutvecklade** resonemang om tydligt framträdande budskap i olika texter.

Eleven beskriver på ett **välutvecklat** sätt likheter och skillnader i skriftspråk mellan modersmålet och svenska.

Eleven beskriver på ett **välutvecklat** sätt, även utifrån egna erfarenheter eller kunskaper, om traditioner och företeelser med anknytning till områden där modersmålet talas.

### Kunskapskrav för betyget E i slutet av årskurs 9

Eleven samtalar om och diskuterar varierande ämnen på ett sätt som **till viss del** utvecklar samtalent ocheller diskussionernan.
Dessutom förbereder och genomför eleven muntliga framställningar med **i huvudsak**  **fungerande** struktur, innehåll och **viss** anpassning till syfte, mottagare och sammanhang.

Eleven skriver, utifrån modersmålets särdrag, olika slags texter med **viss** språklig variation, **i huvudsak**  **fungerande** struktur och innehåll samt **viss** anpassning till texttyp, syfte, mottagare och sammanhang.
Eleven följer grundläggande regler för språkriktighet med **viss** säkerhet.

Eleven läser olika texter med **flyt** och visar **grundläggande** läsförståelse.
Dessutom tolkar och för eleven **enkla** resonemang om budskap i olika texter.

Eleven för **enkla** resonemang om likheter och skillnader i skriftspråk mellan modersmålet och svenska.
Dessutom jämför och översätter eleven ord, begrepp och fraser mellan modersmålet och svenska på ett **i huvudsak**  **fungerande** sätt.

Eleven beskriver och resonerar på ett **enkelt** sätt om traditioner, kulturella företeelser och samhällsfrågor med anknytning till områden där modersmålet talas.
Eleven gör då **enkla** jämförelser med förhållanden i Sverige, även utifrån egna erfarenheter eller kunskaper.

### Kunskapskrav för betyget D i slutet av årskurs 9

Betyget D innebär att kunskapskraven för betyget E och till övervägande del för C är uppfyllda.

### Kunskapskrav för betyget C i slutet av årskurs 9

Eleven samtalar om och diskuterar varierande ämnen på ett sätt som utvecklar samtalent ocheller diskussionerna **relativt väl**.
Dessutom förbereder och genomför eleven muntliga framställningar med **fungerande** struktur, innehåll och **relativt god** anpassning till syfte, mottagare och sammanhang.

Eleven skriver, utifrån modersmålets särdrag, olika slags texter med **relativt god** språklig variation, **fungerande** struktur och innehåll samt **relativt god** anpassning till texttyp, syfte, mottagare och sammanhang.
Eleven följer grundläggande regler för språkriktighet med **relativt god** säkerhet.

Eleven läser olika texter med **gott flyt **och visar** god **läsförståelse.
Dessutom tolkar och för eleven** utvecklade** resonemang om budskap i olika texter.

Eleven för **utvecklade** resonemang om likheter och skillnader i skriftspråk mellan modersmålet och svenska.
Dessutom jämför och översätter eleven ord, begrepp och fraser mellan modersmålet och svenska på ett **väl fungerande** sätt.

Eleven beskriver och resonerar på ett **utvecklat** sätt om traditioner, kulturella företeelser och samhällsfrågor med anknytning till områden där modersmålet talas.
Eleven gör då **utvecklade** jämförelser med förhållanden i Sverige, även utifrån egna erfarenheter eller kunskaper.

### Kunskapskrav för betyget B i slutet av årskurs 9

Betyget B innebär att kunskapskraven för betyget C och till övervägande del för A är uppfyllda.

### Kunskapskrav för betyget A i slutet av årskurs 9

Eleven samtalar om och diskuterar varierande ämnen på ett sätt som utvecklar samtalen t ocheller diskussionerna **väl**.
Dessutom förbereder och genomför eleven muntliga framställningar med **väl fungerande** struktur, innehåll och **god** anpassning till syfte, mottagare och sammanhang.

Eleven skriver, utifrån modersmålets särdrag, olika slags texter med **god** språklig variation, **väl**  **fungerande** struktur och innehåll samt **god** anpassning till texttyp, syfte, mottagare och sammanhang.
Eleven följer grundläggande regler för språkriktighet med **god** säkerhet.

Eleven läser olika texter med **mycket gott**  **flyt** och visar **mycket god** läsförståelse.
Dessutom tolkar och för eleven **välutvecklade** resonemang om budskap i olika texter.

Eleven för **välutvecklade** resonemang om likheter och skillnader i skriftspråk mellan modersmålet och svenska.
Dessutom jämför och översätter eleven ord, begrepp och fraser mellan modersmålet och svenska på ett **väl**  **fungerande** sätt.

Eleven beskriver och resonerar på ett **välutvecklat** sätt om traditioner, kulturella företeelser och samhällsfrågor med anknytning till områden där modersmålet talas.
Eleven gör då **välutvecklade** jämförelser med förhållanden i Sverige, även utifrån egna erfarenheter eller kunskaper.
