## Geografi

Jordytan består av en mosaik av livsmiljöer som är unika, föränderliga och sårbara.
Geografi ger oss kunskaper om dessa varierande miljöer och bidrar till förståelse av människors levnadsvillkor samt om samspelet mellan människa, samhälle och natur.
Kunskaper i geografi ger ökade möjligheter att förstå vår omvärld och beredskap att främja hållbar utveckling.

### Syfte

Undervisningen i ämnet geografi ska syfta till att eleverna utvecklar kunskaper om geografiska förhållanden och mönster på olika platser och i olika regioner.
Undervisningen ska vidga och fördjupa elevernas kunskaper om naturgivna processer och människans verksamheter i olika delar av världen, och hur dessa påverkar landskap och livsmiljöer.
Genom undervisningen ska eleverna ges förutsättningar att växla mellan olika rumsliga perspektiv:; lokala, regionala och globala, liksom mellan olika tidsperspektiv.

Undervisningen ska ge eleverna förutsättningar att utveckla kunskaper om miljö- och utvecklingsfrågor kopplade till klimatförändringar, människans tillgång till och användning av naturresurser, samt befolkningsfrågor och levnadsförhållanden i olika delar av världen.
Därigenom ska eleverna ges förutsättningar att analysera och reflektera över olika lösningar på vår tids och framtidens globala utmaningar utifrån ekologiska, sociala och ekonomiska perspektiv på hållbar utveckling.

Undervisningen ska ge eleverna kunskaper om kartan och kännedom om namn, lägen och storleksrelationer.
Undervisningen ska även ge eleverna förutsättningar att utveckla kunskaper i att ställa geografiska frågor, analysera och dra slutsatser om natur- och kulturlandskap och om människors levnadsvillkor med hjälp av olika geografiska källor, metoder, verktyg och begrepp.

Undervisningen i ämnet geografi ska ge eleverna förutsättningar att utveckla

- kunskaper om geografiska förhållanden och mönster samt om hur naturens processer och människors verksamheter formar och förändrar landskap och livsmiljöer i olika delar av världen,
- kunskaper om miljö- och utvecklingsfrågor utifrån ekologiska, sociala och ekonomiska perspektiv på hållbar utveckling, och
- förmåga att utifrån geografiska frågor beskriva och analysera omvärlden med hjälp av geografins metoder och verktyg.

### Centralt innehåll

#### Undervisningen i de samhällsorienterande ämnena ska behandla följande centrala innehåll

### I årskurs 1–3

#### Att leva tillsammans

- Migration inom ett land och mellan länder.
Vad detta kan ha för orsaker och få för konsekvenser.
- Skildringar av människors levnadsvillkor förr i tiden, till exempel i barnlitteratur, sånger och filmer.
Minnen berättade av människor som lever nu.
- Samtal om och reflektion över moraliska frågor och livsfrågor med betydelse för eleven, till exempel kamratskap, könsroller och döden.
- Samtal om och reflektion över normer och regler i elevens livsmiljöer, däribland i skolan och i digitala miljöer.
- Trafikregler och hur man beter sig i trafiken på ett säkert sätt.

#### Att leva i närområdet

- Några utmärkande drag i närområdets natur- och kulturlandskap.
Spår av den senaste istiden.
- Hemortens historia och vad närområdets platser, byggnader och vardagliga föremål kan berätta om livet där under olika tider.
- Kristendomens roll i skolan och på hemorten förr i tiden.
- Centrala samhällsfunktioner, till exempel sjukvård, räddningstjänst och skola.
- Yrken och verksamheter i närområdet.

#### Att leva i världen

- Miljöfrågor utifrån elevens vardag, till exempel frågor om trafik, energi och livsmedel.
- Rumsliga förutsättningar i natur och miljö för befolkning och bebyggelse, till exempel mark, vatten och klimat.
- Namn och läge på världsdelarna och världshaven samt på länder och platser som är betydelsefulla för eleven.
- Människans uppkomst, vandringar, samlande och jakt samt förändrade levnadsvillkor i samband med övergången till jordbruk.
- Norden befolkas.
Människors levnadsvillkor under nordisk stenålder, bronsålder och järnålder.
- Berättelser i antik och nordisk mytologi samt i samisk religion.
- Några högtider, symboler och berättelser inom kristendom, islam och judendom.
Några berättelser ur Bibeln och deras innebörder.
- MGrundläggande mänskliga rättigheter och inklusive alla människors lika värde samt och barnets rättigheter i enlighet med FN:s konventionen om barnets rättigheter (barnkonventionen).
- Grundläggande demokratiska principer.
Vad åsikts- och yttrandefrihet samt majoritetsprincipen kan innebära i skolan och i samhället.
- Pengars användning och värde.
Olika exempel på betalningsformer och vad några vanliga varor och tjänster kan kosta.
- Aktuella samhällsfrågor i olika medier.

#### Att undersöka verkligheten

- Metoder för att söka information, till exempel textläsning, intervjuer och observationer.
Samtal om olika källors användbarhet och tillförlitlighet.
- Jordgloben, analoga och digitala kartor samt storleksrelationer och väderstreck.
- Mentala kartor, till exempel över närområdet, skolvägar eller andra platser som är betydelsefulla för eleven.
- Tidslinjer och tidsbegreppen dåtid, nutid och framtid.

#### Undervisningen i geografi ska behandla följande centrala innehåll

### I årskurs 4–6

#### Geografiska förhållanden, mönster och processer

- Introduktion till jordens endogena och exogena processer, samt hur dessa formar och förändrar landskapet.
- Jordens naturresurser, till exempel vatten, odlingsmark, skogar och mineraler.
Var på jorden olika naturresurser finns och hur människors användning av resurserna påverkar landskapet och människans livsmiljöer.
- Klimat- och vegetationszoner samt på vilka sätt klimatet påverkar människans livsmiljöer.
- Utmärkande drag för några natur- och kulturlandskap i Sverige, Europa och världen.
- Namn och läge på geografiska objekt i Sverige, Europa och världen.
Ett urval av hav, sjöar, floder, berg, öknar, regioner, länder och städer.

#### Hållbar utveckling

- Hur val och prioriteringar på individ- och samhällsnivå kan påverka miljön och främja hållbar utveckling.
- Några grundläggande orsaker till och konsekvenser av fattigdom och ohälsa, till exempel bristande tillgång till utbildning, hälsovård och vatten.
Arbete för att förbättra människors levnadsvillkor, till exempel genom Förenta Nationerna (FN).

#### Geografins metoder och verktyg

- Digitala och analoga kartor och deras uppbyggnad med gradnät, färger, symboler och skala.
Topografiska och tematiska kartor.
- Fältstudier för att undersöka natur- och kulturlandskap.
- Beskrivningar och enkla analyser av platser och regioner med hjälp av kartor och andra geografiska källor, metoder, verktyg och begrepp.

### I årskurs 7–9

#### Geografiska förhållanden, mönster och processer

- Jordens endogena och exogena processer, samt hur dessa formar och förändrar landskapet.
- Rumslig utbredning av sårbara platser på jorden, till exempel områden som riskerar att återkommande drabbas av översvämningar, torka eller jordbävningar.
Hur samhällsplanering och människans verksamheter påverkar sårbarhet och hur risker kan förebyggas.
- Globala produktions- och konsumtionsmönster samt flöden av varor och tjänster.
- Orsaker till och konsekvenser av demografiska mönster och förändringar:; befolkningsfördelning, befolkningsutveckling, migrationsmönster och urbanisering.
- Namn och läge på platser och regioner som är relevanta för studierna av geografiska förhållanden, mönster, processer och hållbarhetsfrågor.

#### Hållbar utveckling

- Vad klimat är och faktorer som påverkar klimatet.
Människans påverkan på klimatet och konsekvenser av klimatförändringar för människa, samhälle och natur i olika delar av världen.
- Människors tillgång till och användning av förnybara och icke-förnybara naturresurser och hur det påverkar människans livsmiljöer.
Intressekonflikter kring naturresurser.
- Samband mellan ekonomisk och social levnadsstandard och faktorer som demografi, jämställdhet, utbildning och naturresurser.
- Lokalt, regionalt och globalt arbete för att främja hållbar utveckling.

#### Geografins metoder och verktyg

- Digitala och analoga kartors uppbyggnad samt olika kartprojektioner och deras egenskaper.
Geografiska informationssystem (GIS) och exempel på hur de används i samhället.
- Beskrivningar och analyser av platser och regioner med hjälp av kartor, enkla former av GIS, fältstudier och andra geografiska källor, metoder, verktyg och begrepp.

## KUNSKAPSKRAV I ÄMNET GEOGRAFI

### Kunskapskrav för godtagbara kunskaper i de samhällsorienterande ämnena i slutet av årskurs 3

Eleven visar grundläggande kunskaper om geografiska och historiska förhållanden, samhällsförhållanden och religiösa traditioner.
Eleven beskriver likheter och skillnader samt orsaker och konsekvenser i sammanhang som är relevanta för ämnena.
Eleven samtalar om människors livsfrågor och levnadsvillkor samt om miljöfrågor och andra samhällsfrågor ur olika perspektiv.

Eleven använder begrepp, metoder och verktyg från de samhällsorienterande ämnena.

### Kunskapskrav för betyget E i slutet av årskurs 6

Eleven visar **grundläggande** kunskaper om geografiska förhållanden, mönster och processer.
Eleven för **enkla** resonemang omhur naturens processer och människors verksamheter formar och förändrar landskap och livsmiljöer i olika delar av världen.
Eleven visar även **grundläggande** kunskaper om namn och lägen på platser och regioner i Sverige, Europa och världen.

Eleven visar **grundläggande** kunskaper om miljö- och utvecklingsfrågor.
Eleven för också **enkla** resonemang om åtgärder i frågor som rör hållbar utveckling.

Eleven använder geografins metoder och verktyg på ett **i huvudsak**  **fungerande** sätt för att utifrån geografiska frågor beskriva och förklara förhållanden på olika platser och i olika regioner.

### Kunskapskrav för betyget D i slutet av årskurs 6

Betyget D innebär att kunskapskraven för betyget E och till övervägande del för C är uppfyllda.

### Kunskapskrav för betyget C i slutet av årskurs 6

Eleven visar **goda** kunskaper om geografiska förhållanden, mönster och processer.
Eleven för **utvecklade** resonemang omhur naturens processer och människors verksamheter formar och förändrar landskap och livsmiljöer i olika delar av världen.
Eleven visar även **goda** kunskaper om namn och lägen på platser och regioner i Sverige, Europa och världen.

Eleven visar **goda** kunskaper om miljö- och utvecklingsfrågor.
Eleven för också **utvecklade** resonemang om åtgärder i frågor som rör hållbar utveckling.

Eleven använder geografins metoder och verktyg på ett **fungerande** sätt för att utifrån geografiska frågor beskriva och förklara förhållanden på olika platser och i olika regioner.

### Kunskapskrav för betyget B i slutet av årskurs 6

Betyget B innebär att kunskapskraven för betyget C och till övervägande del för A är uppfyllda.

### Kunskapskrav för betyget A i slutet av årskurs 6

Eleven visar **mycket goda** kunskaper om geografiska förhållanden, mönster och processer.
Eleven för **välutvecklade** resonemang om hur naturens processer och människors verksamheter formar och förändrar landskap och livsmiljöer i olika delar av världen.
Eleven visar även **mycket goda** kunskaper om namn och lägen på platser och regioner i Sverige, Europa och världen.

Eleven visar **mycket goda** kunskaper om miljö- och utvecklingsfrågor.
Eleven för också **välutvecklade** resonemang om åtgärder i frågor som rör hållbar utveckling.

Eleven använder geografins metoder och verktyg på ett **väl fungerande** sätt för att utifrån geografiska frågor beskriva och förklara förhållanden på olika platser och i olika regioner.

### Kunskapskrav för betyget E i slutet av årskurs 9

Eleven visar **grundläggande** kunskaper om geografiska förhållanden, mönster och processer.
Eleven för **enkla** resonemang omorsaker till geografiska mönster och processer samt om deras konsekvenser för människa, samhälle och natur.
Eleven visar även **grundläggande** kunskaper om namn och lägen på relevanta platser och regioner i olika delar av världen.

Eleven visar **grundläggande** kunskaper om miljö- och utvecklingsfrågor.
Eleven för också **enkla** resonemang om åtgärder för att främja hållbar utveckling utifrån ekologiska, sociala och ekonomiska perspektiv.

Eleven använder geografins metoder och verktyg på ett **i huvudsak**  **fungerande** sätt för att utifrån geografiska frågor beskriva och analysera förhållanden på olika platser och i olika regioner.

### Kunskapskrav för betyget D i slutet av årskurs 9

Betyget D innebär att kunskapskraven för betyget E och till övervägande del för C är uppfyllda.

### Kunskapskrav för betyget C i slutet av årskurs 9

Eleven visar **goda** kunskaper om geografiska förhållanden, mönster och processer.
Eleven för **utvecklade** resonemang om orsaker till geografiska mönster och processer samt om deras konsekvenser för människa, samhälle och natur.
Eleven visar även **goda** kunskaper om namn och lägen på relevanta platser och regioner i olika delar av världen.

Eleven visar **goda** kunskaper om miljö- och utvecklingsfrågor.
Eleven för också **utvecklade** resonemang om åtgärder för att främja hållbar utveckling utifrån ekologiska, sociala och ekonomiska perspektiv.

Eleven använder geografins metoder och verktyg på ett **fungerande** sätt för att utifrån geografiska frågor beskriva och analysera förhållanden på olika platser och i olika regioner.

### Kunskapskrav för betyget B i slutet av årskurs 9

Betyget B innebär att kunskapskraven för betyget C och till övervägande del för A är uppfyllda.

### Kunskapskrav för betyget A i slutet av årskurs 9

Eleven visar **mycket goda** kunskaper om geografiska förhållanden, mönster och processer.
Eleven för **välutvecklade** resonemang om orsaker till geografiska mönster och processer samt om deras konsekvenser för människa, samhälle och natur.
Eleven visar även **mycket goda** kunskaper om namn och lägen på relevanta platser och regioner i olika delar av världen.

Eleven visar **mycket goda** kunskaper om miljö- och utvecklingsfrågor.
Eleven för också **välutvecklade** resonemang om åtgärder för att främja hållbar utveckling utifrån ekologiska, sociala och ekonomiska perspektiv.

Eleven använder geografins metoder och verktyg på ett **väl fungerande** sätt för att utifrån geografiska frågor beskriva och analysera förhållanden på olika platser och i olika regioner.
