## Modersmål - meänkieli som nationellt minoritetsspråk

Språk är människans främsta redskap för att tänka, kommunicera och lära.
Genom språket utvecklar människor sin identitet, uttrycker känslor och tankar och förstår hur andra känner och tänker.
Att ha ett rikt och varierat språk är betydelsefullt för att kunna förstå och verka i ett samhälle där kulturer, livsåskådningar, generationer och språk möts.

Tornedalingar är en nationell minoritet med flerhundraåriga anor i Sverige.
Meänkieli är ett officiellt nationellt minoritetsspråk.
De nationella minoritetsspråkens ställning i Sverige är i stort behov av att stärkas.
För att säkra språkens framtid i landet är det nödvändigt att fler utvecklar språkkunskaper.
Språken är viktiga kulturbärare som uttrycker gemensamma erfarenheter, värden och kunskaper som förenar de nationella minoriteterna i Sverige med människor som talar samma språk i andra delar av världen.
Att ha kunskaper i språket och om minoritetens kultur kan ge nya perspektiv på den egna identiteten och stärker möjligheterna till deltagande i samhällslivet i Sverige och andra länder.

### Syfte

Undervisningen i ämnet modersmål - meänkieli som nationellt minoritetsspråk ska syfta till att eleverna utvecklar kunskaper i och om språket samt kunskaper om minoritetens kultur.
Genom undervisningen ska eleverna ges möjlighet att utveckla sin flerspråkighet, sin förståelse av omvärlden och sin identitet.

Undervisningen ska stimulera elevernas intresse for att samtala, läsa och skriva på det nationella minoritetsspråket.
Genom undervisningen ska eleverna ges möjlighet att möta och utveckla kunskaper om texter på språket i olika genrer.
Undervisningen ska även ge eleverna förutsättningar att utveckla en allsidig kommunikativ förmåga, språklig säkerhet i tal och skrift samt tilltro till sin förmåga att uttrycka sig i olika sammanhang och för skilda syften.
Det innebär att eleverna genom undervisningen ska ges möjlighet att utveckla kunskaper om hur man formulerar sig och samspelar med andra i tal och skrift, liksom en medvetenhet om hur språkbruket varierar beroende på situation och sociala sammanhang.

Genom undervisningen ska eleverna ges möjlighet att utveckla kunskaper om den nationella minoritetens historia, kulturella uttryck och traditioner.
Eleverna ska även ges förutsättningar att utveckla kunskaper om den nationella minoritetens musik, litteratur och andra estetiska uttrycksformer.
Vidare ska eleverna ges förutsättningar att utveckla kunskaper om det nationella minoritetsspråkets ursprung, utveckling och nutida status.

Undervisningen i ämnet modersmål - meänkieli som nationellt minoritetsspråk ska ge eleverna förutsättningar att utveckla

- förmåga att formulera sig och kommunicera i tal och skrift, urskilja språkliga strukturer och följa språkliga normer,
- förmåga att anpassa språket efter olika syften, mottagare och sammanhang,
- förståelse av meänkieli i tal och skrift,
- kunskaper om sociala, historiska och kulturella företeelser i miljöer där språket används, och
- kunskaper om språkets ursprung, utveckling och nutida status.

### Centralt innehåll

### I årskurs 1–3, inom ramen för meänkieli som förstaspråk

#### Läsa och skriva

- Lässtrategier för att förstå och tolka texter från olika medier samt för att anpassa läsningen efter textens form och innehåll.
- Strategier för skrivande av olika typer av texter om ämnen som är välbekanta för eleven.
- Stavningsregler för vanligt förekommande ord i elevnära texter.
- Alfabetet på meänkieli och sambandet mellan ljud och bokstav.

#### Tala, lyssna och samtala

- Samtal om vardagliga företeelser och händelser.
- Muntliga presentationer och muntligt berättande med anpassning till olika mottagare.
Bilder och andra hjälpmedel som kan stödja presentationen.

#### Texter

- Berättande texter och poetiska texter för barn i form av bilderböcker, kapitelböcker, dikter, sagor och sånger.
- Faktatexter för barn.
- Texter med anknytning till tornedalingars och andra meänkielitalandes kultur.

#### Språkbruk

- Ord och begrepp för att uttrycka känslor, kunskaper och åsikter.
- Ord och begrepp med anknytning till tornedalingars och andra meänkielitalandes kultur.

#### Tornedalingars och andra meänkielitalandes kultur

- Tornedalingars och andra meänkielitalandes liv i dag med utgångspunkt i historia och kulturarv, till exempel traditioner och högtider.
- Tornedalingars och andra meänkielitalandes kulturarv i olika former, till exempel lekar, musik och andra estetiska uttryck.

### I årskurs 4–6, inom ramen för meänkieli som förstaspråk

#### Läsa och skriva

- Lässtrategier föor att förstå och tolka texter från olika medier samt för att urskilja texters budskap, både det direkt uttalade och sådant som är indirekt uttryckt.
- Strategier för skrivande av berättande texter och faktatexter med anpassning till deras uppbyggnad och språkliga drag.
- Meänkielins grundläggande struktur med stavningsregler, böjningsmönster och meningsbyggnad.
- Ordböcker och andra hjälpmedel för stavning och ordförståelse.

#### Tala, lyssna och samtala

- Samtal om egna och andras upplevelser samt om vardagliga företeelser och händelser.
- Muntliga presentationer och muntligt berättande med anpassning till olika mottagare.
Stödord, bilder, digitala medier och verktyg samt andra hjälpmedel för att planera och genomföra en muntlig presentation.

#### Texter

- Berättande texter och poetiska texter samt faktatexter för barn och unga från områden där meänkieli används.
- Texter som belyser människors villkor och identitets- och livsfrågor.
Texter med anknytning till tornedalingars och andra meänkielitalandes kultur.

#### Språkbruk

- Ord och begrepp för att uttrycka känslor, kunskaper och åsikter.
Ords och begrepps nyanser och värdeladdning.
- Ord och begrepp med anknytning till tornedalingars och andra meänkielitalandes kultur.
- Likheter och skillnader mellan talad och skriven meänkieli.

#### Tornedalingars och andra meänkielitalandes kultur

- Tornedalingars och andra meänkielitalandes liv i dag med utgångspunkt i historia och kulturarv.
Personer och händelser som har påverkat tornedalingars och andra meänkielitalandes kultur och historia.
- Tornedalingars och andra meänkielitalandes kulturarv i olika former, till exempel matkultur, hantverk och andra estetiska uttryck.
- Några samhällsfrågor som berör tornedalingar och andra meänkielitalande i dag.

### I årskurs 7–9, inom ramen för meänkieli som förstaspråk

#### Läsa och skriva

- Lässtrategier för att förstå och tolka texter från olika medier.
- Strategier för skrivande av olika typer av texter med anpassning till deras uppbyggnad och språkliga drag.
Skapande av texter där ord, bild och ljud samspelar.
- Meänkielins struktur med ordbildning, böjningsmönster, ordklasser och satsdelar.
- Hjälpmedel för informationssökning och ordförståelse.

#### Tala, lyssna och samtala

- Samtal och diskussioner om ämnen som är välbekanta för eleven samt om tankar, känslor, åsikter och aktuella händelser.
- Muntliga presentationer och muntligt berättande med anpassning av språk, innehåll och disposition efter syfte och mottagare.
- Olika varieteter av talad meänkieli.

#### Texter

- Skönlitteratur för ungdomar.
Texter som belyser människors villkor och identitets- och livsfrågor.
- Beskrivande, förklarande, instruerande och argumenterande texter, till exempel tidningsartiklar och arbetsbeskrivningar.
Texternas syfte, innehåll och typiska språkliga drag.
- Berättande och poetiska texter med anknytning till tornedalingars och andra meänkielitalandes kultur.

#### Språkbruk

- Ord och begrepp för att uttrycka känslor, kunskaper och åsikter.
Ords och begrepps nyanser och värdeladdning.
Bildspråk och idiomatiska uttryck.
- Ord och begrepp med anknytning till tornedalingars och andra meänkielitalandes kultur.
- Skillnader i språkanvändning beroende på syfte, mottagare och sammanhang.
Språkets betydelse för att utöva inflytande.
- Likheter och skillnader mellan olika varieteter av meänkieli.

#### Tornedalingars och andra meänkielitalandes kultur

- Tornedalingars och andra meänkielitalandes liv i dag med utgångspunkt i historia och kulturarv.
Traditionella och nutida näringar, till exempel jord- och skogsbruk och turism.
- Meänkielins ursprung, utveckling och framtid i Sverige.
Den tornedalska kulturens och andra meänkielitalandes kulturs villkor i relation till majoritetssamhället under olika tider.
Organisationer som arbetar för att främja meänkieli och tornedalsk och andra meänkielitalandes kultur.
- Traditionell och modern tornedalsk och andra meänkielitalandes musik samt andra estetiska uttryck.
- Några tornedalska och andra meänkielitalande författare och deras verk.
- Några aktuella samhällsfrågor som berör tornedalingar och andra meänkielitalande, även i jämförelse med liknande frågor hos andra nationella minoriteter i Sverige.

### I årskurs 1–3, inom ramen för meänkieli som andraspråk

#### Läsa och skriva

- Lässtrategier för att förstå och tolka ord och fraser i enkla texter.
- Strategier för skrivande av enkla presentationer, beskrivningar och meddelanden.
- Alfabetet på meänkieli och sambandet mellan ljud och bokstav.

#### Tala, lyssna och samtala

- Samtal om ämnesområden som är välbekanta för eleven, till exempel intressen, personer och platser.
- Strategier för att uppfatta betydelsebärande ord och dra slutsatser om innehållet i talad meänkieli, till exempel med hjälp av förförståelse.
- Språkliga företeelser, däribland uttal och intonation i det språk eleverna möter.

#### Texter

- Berättande texter och poetiska texter för barn i form av bilderböcker, dikter, sagor och sånger.
- Enkla instruerande och beskrivande texter.
- Enkla texter med anknytning till tornedalingars och andra meänkielitalandes kultur.

#### Språkbruk

- Ord och begrepp för att uttrycka känslor, kunskaper och åsikter.
- Ord och begrepp med anknytning till tornedalingars och andra meänkielitalandes kultur.

#### Tornedalingars och andra meänkielitalandes kultur

- Tornedalingars och andra meänkielitalandes liv i dag med utgångspunkt i historia och kulturarv, till exempel traditioner och högtider.
- Tornedalingars och andra meänkielitalandes kulturarv i olika former, till exempel lekar, musik och andra estetiska uttryck.

### I årskurs 4–6, inom ramen för meänkieli som andraspråk

#### Läsa och skriva

- Lässtrategier för att förstå och tolka enkla texter från olika medier.
- Strategier för skrivande av enkla berättande texter, beskrivningar och instruktioner.
- Språkliga företeelser, däribland stavningsregler och grammatiska strukturer, i det språk eleverna möter.
- Olika sätt att orientera sig i anvisade skriftliga källor av olika slag för att hitta enkel information och använda den i egen produktion och interaktion.

#### Tala, lyssna och samtala

- Samtal om ämnesområden som är välbekanta för eleven, till exempel vardagliga situationer, händelser och aktiviteter.
- Strategier för att uppfatta betydelsebärande ord och sammanhang i talad meänkieli, till exempel med hjälp av förförståelse.
- Strategier för att lösa språkliga problem i samtal, till exempel gester, frågor och omformuleringar.
- Olika sätt att orientera sig i anvisade muntliga källor av olika slag för att hitta enkel information och använda den i egen produktion och interaktion.

#### Texter

- Berättande texter och poetiska texter för barn i form av bilderböcker, dikter, sagor och sånger.
- Enkla instruerande och beskrivande texter.
- Enkla texter med anknytning till tornedalsk och andra meänkielitalandes kultur.

#### Språkbruk

- Ord och begrepp för att uttrycka känslor, kunskaper och åsikter.
- Ord och begrepp med anknytning till tornedalingars och andra meänkielitalandes kultur.
- Hur ord och fasta språkliga uttryck, till exempel artighetsfraser och tilltalsord, används i texter och talat språk i olika situationer.

#### Tornedalingars och andra meänkielitalandes kultur

- Tornedalingars och andra meänkielitalandes liv i dag med utgångspunkt i historia och kulturarv.
Personer och händelser som har påverkat tornedalingars och andra meänkielitalandes kultur och historia.
- Tornedalingars och andra meänkielitalandes kulturarv i olika former, till exempel matkultur, hantverk och andra estetiska uttryck.
- Några samhällsfrågor som berör tornedalingar och andra meänkielitalande i dag.

### I årskurs 7–9, inom ramen för meänkieli som andraspråk

#### Läsa och skriva

- Lässtrategier för att förstå och tolka texter från olika medier.
- Berättelser och beskrivningar i form av sammanhängande text.
- Språkliga företeelser, däribland stavning, grammatiska strukturer och fasta språkliga uttryck, i det språk eleverna möter.
- Sökning av enkel information i ett avgränsat urval av skriftliga källor av olika slag för användning i egen produktion och interaktion.

#### Tala, lyssna och samtala

- Samtal och diskussioner om ämnesområden som är välbekanta för eleven, till exempel olika slags händelseförlopp samt egna och andras erfarenheter.
- Muntliga presentationer och muntligt berättande med anpassning till olika mottagare.
- Strategier för att uppfatta betydelsebärande ord och sammanhang i talad meänkieli, till exempel med hjälp av förförståelse.
- Strategier för att delta i och bidra till samtal, till exempel frågor samt bekräftande fraser och uttryck.
- Sökning av enkel information i ett avgränsat urval av muntliga källor av olika slag för användning i egen produktion och interaktion.

#### Texter

- Berättelser och annan fiktion för ungdomar.
Sånger och dikter.
- Instruerande och beskrivande texter.
Texternas syfte, innehåll och några av deras typiska språkliga drag.
- Texter som belyser människors villkor och identitets- och livsfrågor.
Texter med anknytning till tornedalingars och andra meänkielitalandes kultur.

#### Språkbruk

- Ord och begrepp för att uttrycka känslor, kunskaper och åsikter.
Ords och begrepps nyanser och värdeladdning.
- Ord och begrepp med anknytning till tornedalingars och andra meänkielitalandes kultur.
- Hur olika formuleringar används för att inleda och avsluta ett samtal samt olika typer av muntliga och skriftliga framställningar.
- Likheter och skillnader mellan talad och skriven meänkieli.

#### Tornedalingars och andra meänkielitalandes kultur

- Tornedalingars och andra meänkielitalandes liv i dag med utgångspunkt i historia och kulturarv.
Traditionella och nutida näringar, till exempel jord- och skogsbruk och turism.
- Meänkielins ursprung, utveckling och framtid i Sverige.
Den tornedalska kulturens och andra meänkielitalandes kulturs villkor i relation till majoritetssamhället under olika tider.
- Organisationer som arbetar för att främja meänkieli och tornedalsk och andra meänkielitalandes kultur.
- Traditionell och modern tornedalsk och andra meänkielitalandes musik samt andra estetiska uttryck.
- Några tornedalska och andra meänkielitalande författare och vilka verk de är kända för.
- Några aktuella samhällsfrågor som berör tornedalingar och andra meänkielitalande, även i jämförelse med liknande frågor hos andra nationella minoriteter i Sverige.

## KUNSKAPSKRAV I ÄMNET MODERSMÅL - MEÄNKIELI SOM NATIONELLT MINORITETSSPRÅK

### Inom ramen för meänkieli som förstaspråk

### Kunskapskrav för betyget E i slutet av årskurs 6

Eleven samtalar om bekanta ämnen på ett sätt som **till viss del** upprätthåller samtalent.
Dessutom förbereder och genomför eleven muntliga framställningar med **i huvudsak**  **fungerande** inledning, innehåll och avslutning och **viss** anpassning till syfte och mottagare.

Eleven skriver olika slags texter med **begripligt** innehåll, **i huvudsak**  **fungerande** struktur och **viss** språklig variation.
Eleven följer grundläggande regler för stavning, meningsbyggnad och ordböjning med **viss** säkerhet.

Eleven läser olika texter med **visst**  **flyt** och visar **grundläggande** läsförståelse.
Eleven för **enkla** resonemang om tydligt framträdande budskap i olika texter.

Eleven ger **enkla** exempel på sociala, historiska och kulturella företeelser som berör tornedalingar och andra meänkielitalande.

### Kunskapskrav för betyget D i slutet av årskurs 6

Betyget D innebär att kunskapskraven för betyget E och till övervägande del för C är uppfyllda.

### Kunskapskrav för betyget C i slutet av årskurs 6

Eleven samtalar om bekanta ämnen på ett sätt som upprätthåller samtalent **relativt väl**.
Dessutom förbereder och genomför eleven muntliga framställningar med **fungerande** inledning, innehåll och avslutning och **relativt god** anpassning till syfte och mottagare.

Eleven skriver olika slags texter med **relativt tydligt** innehåll, **fungerande** struktur och **relativt god** språklig variation.
Eleven följer grundläggande regler för stavning, meningsbyggnad och ordböjning med **relativt god** säkerhet.

Eleven läser olika texter med **relativt gott**  **flyt** och visar **god** läsförståelse.
Eleven för **utvecklade** resonemang om tydligt framträdande budskap i olika texter.

Eleven ger **utvecklade** exempel på sociala, historiska och kulturella företeelser som berör tornedalingar och andra meänkielitalande.

### Kunskapskrav för betyget B i slutet av årskurs 6

Betyget B innebär att kunskapskraven för betyget C och till övervägande del för A är uppfyllda.

### Kunskapskrav för betyget A i slutet av årskurs 6

Eleven samtalar om bekanta ämnen på ett sätt som upprätthåller samtalent **vä l **.
Dessutom förbereder och genomför eleven muntliga framställningar med** väl fungerande** inledning, innehåll och avslutning och **god** anpassning till syfte och mottagare.

Eleven skriver olika slags texter med **tydligt** innehåll, **väl**  **fungerande** struktur och **god** språklig variation.
Eleven följer grundläggande regler för stavning, meningsbyggnad och ordböjning med **god** säkerhet.

Eleven läser olika texter med **gott**  **flyt** och visar **mycket god** läsförståelse.
Eleven för **välutvecklade** resonemang om tydligt framträdande budskap i olika texter.

Eleven ger **välutvecklade** exempel på sociala, historiska och kulturella företeelser som berör tornedalingar och andra meänkielitalande.

### Inom ramen för meänkieli som förstaspråk

### Kunskapskrav för betyget E i slutet av årskurs 9

Eleven samtalar om och diskuterar varierande ämnen på ett sätt som **till viss del** utvecklar samtalent ocheller diskussionerna.
Dessutom förbereder och genomför eleven muntliga framställningar med **i huvudsak fungerande** struktur, innehåll och **viss** anpassning till syfte, mottagare och sammanhang.

Eleven skriver olika slags texter med **viss** språklig variation, **i huvudsak**  **fungerande** struktur och innehåll samt **viss** anpassning till texttyp, syfte, mottagare och sammanhang.
Eleven följer grundläggande regler för språkriktighet med **viss** säkerhet.

Eleven läser olika texter med **flyt** och visar **grundläggande** läsförståelse.
Dessutom tolkar och för eleven **enkla** resonemang om budskap i olika texter.

Eleven för **enkla** resonemang om företeelser, levnadsvillkor och samhällsfrågor som berör tornedalingar och andra meänkielitalande.

Eleven visar **grundläggande** kunskaper om meänkielins ursprung, utveckling och språkets ställning i Sverige.

### Kunskapskrav för betyget D i slutet av årskurs 9

Betyget D innebär att kunskapskraven för betyget E och till övervägande del för C är uppfyllda.

### Kunskapskrav för betyget C i slutet av årskurs 9

Eleven samtalar om och diskuterar varierande ämnen på ett sätt som utvecklar samtalent och eller diskussionerna **relativt väl**.
Dessutom förbereder och genomför eleven muntliga framställningar med **fungerande** struktur, innehåll och **relativt god** anpassning till syfte, mottagare och sammanhang.

Eleven skriver olika slags texter med **relativt god** språklig variation, **fungerande** struktur och innehåll samt **relativt god** anpassning till texttyp, syfte, mottagare och sammanhang.
Eleven följer grundläggande regler för språkriktighet med **relativt**  **god** säkerhet.

Eleven läser olika texter med **gott flyt **och visar** god **läsförståelse.
Dessutom tolkar och för eleven** utvecklade** resonemang om budskap i olika texter.

Eleven för **utvecklade** resonemang om företeelser, levnadsvillkor och samhällsfrågor som berör tornedalingar och andra meänkielitalande.

Eleven visar **goda** kunskaper om meänkielins ursprung, utveckling och språkets ställning i Sverige.

### Kunskapskrav för betyget B i slutet av årskurs 9

Betyget B innebär att kunskapskraven för betyget C och till övervägande del för A är uppfyllda.

### Kunskapskrav för betyget A i slutet av årskurs 9

Eleven samtalar om och diskuterar varierande ämnen på ett sätt som utvecklar samtalent ocheller diskussionerna **väl**.
Dessutom förbereder och genomför eleven muntliga framställningar med **väl**  **fungerande** struktur, innehåll och **god** anpassning till syfte, mottagare och sammanhang.

Eleven skriver olika slags texter med **god** språklig variation, **väl fungerande** struktur och innehåll samt **god** anpassning till texttyp, syfte, mottagare och sammanhang.
Eleven följer grundläggande regler för språkriktighet med **god** säkerhet.

Eleven läser olika texter med **mycket**  **gott flyt **och visar** mycket god** läsförståelse.
Dessutom tolkar och för eleven **välutvecklade** resonemang om budskap i olika texter.

Eleven för **vä l utvecklade** resonemang om företeelser, levnadsvillkor och samhällsfrågor som berör tornedalingar och andra meänkielitalande.

Eleven visar **mycket goda** kunskaper om meänkielins ursprung, utveckling och språkets ställning i Sverige.

### Inom ramen för meänkieli som andraspråk

### Kunskapskrav för betyget E i slutet av årskurs 6

Eleven lyssnar, och förstår **vanliga ord och enkla fraser** i tydligt talat, enkelt språk i långsamt tempo om vardagliga och välbekanta ämnen.
Eleven läser, och förstår **vanliga ord och enkla fraser** i korta, enkla texter om vardagliga och välbekanta ämnen.
Eleven hittar enkel information i anvisade muntliga och skriftliga källor samt använder **på ett delvis relevant sätt** det valda materialet i sin egen produktion och interaktion.

I muntliga framställningar av olika slag formulerar sig eleven **enkelt och begripligt med enstaka ord och fraser**.
I skriftliga framställningar av olika slag formulerar sig eleven **enkelt och begripligt med enstaka ord och fraser.**

I interaktion uttrycker sig eleven **enkelt och begripligt med enstaka  ord och fraser.
**Dessutom använder eleven strategier som** i någon mån** underlättar och förbättrarinteraktionen.

Eleven ger **enkla** exempel på sociala, historiska och kulturella företeelser som berör tornedalingar och andra meänkielitalande.

### Kunskapskrav för betyget D i slutet av årskurs 6

Betyget D innebär att kunskapskraven för betyget E och till övervägande del för C är uppfyllda.

### Kunskapskrav för betyget C i slutet av årskurs 6

Eleven lyssnar, och förstår **huvudsakligt innehåll och tydliga detaljer** i tydligt talat, enkelt språk i långsamt tempo om vardagliga och välbekanta ämnen.
Eleven läser, och förstår **huvudsakligt innehåll och tydliga detaljer** i korta, enkla texter om vardagliga och välbekanta ämnen.
Eleven hittar enkel information i anvisade muntliga och skriftliga källor samt använder **på ett relevant sätt** det valda materialet i sin egen produktion och interaktion.

I muntliga framställningar av olika slag formulerar sig eleven **enkelt och relativt tydligt med fraser och meningar **.
I skriftliga framställningar av olika slag formulerar sig eleven** enkelt och relativt tydligt med fraser och meningar**.

I interaktion uttrycker sig eleven **enkelt och begripligt med ord, fraser och**  **meningar**.
Dessutom använder eleven strategier som **i viss utsträckning** underlättar och förbättrar interaktionen.

Eleven ger **utvecklade** exempel på sociala, historiska och kulturella företeelser som berör tornedalingar och andra meänkielitalande.

### Kunskapskrav för betyget B i slutet av årskurs 6

Betyget B innebär att kunskapskraven för betyget C och till övervägande del för A är uppfyllda.

### Kunskapskrav för betyget A i slutet av årskurs 6

Eleven lyssnar, och förstår **huvudsakligt innehåll och väsentliga detaljer** i tydligt talat, enkelt språk i långsamt tempo om vardagliga och välbekanta ämnen.
Eleven läser, och förstår **huvudsakligt innehåll och väsentliga detaljer** i korta, enkla texter om vardagliga och välbekanta ämnen.
Eleven hittar enkel information i anvisade muntliga och skriftliga källor samt använder **på ett relevant och effektivt sätt** det valda materialet i sin egen produktion och interaktion.

I muntliga framställningar av olika slag formulerar sig eleven **enkelt** , **relativt tydligt och till viss del sammanhängande**.
I skriftliga framställningar av olika slag formulerar sig eleven **enkelt, relativt tydligt och till viss del sammanhängande**.

I interaktion uttrycker sig eleven **enkelt och relativt tydligt  med ord, fraser och  meningar**.
Dessutom använder eleven strategier som underlättar och förbättrarinteraktionen.

Eleven ger **välutvecklade** exempel på sociala, historiska och kulturella företeelser som berör tornedalingar och andra meänkielitalande.

### Inom ramen för meänkieli som andraspråk

### Kunskapskrav för betyget E i slutet av årskurs 9

Eleven lyssnar samt förstår och tolkar **det mest väsentliga** avinnehållet i tydligt talat, enkelt språk i lugnt tempo om vardagliga och välbekanta ämnen.
Eleven läser samt förstår och tolkar **det mest väsentliga** av innehållet i enkla texter om vardagliga och välbekanta ämnen.
Eleven väljer enkel information från ett avgränsat urval av muntliga och skriftliga källor samt använder **på ett delvis relevant sätt** det valda materialet i sin egen produktion och interaktion.

I muntliga framställningar av olika slag formulerar sig eleven **enkelt och begripligt med fraser och meningar**.
I skriftliga framställningar av olika slag formulerar sig eleven **enkelt och begripligt med fraser och meningar**.

I interaktion uttrycker sig eleven **enkelt och begripligt  med ord, fraser och meningar **.
Dessutom använder eleven strategier som** i någon mån** underlättar och förbättrar interaktionen.

Eleven för **enkla** resonemang om företeelser, levnadsvillkor och samhällsfrågor som berör tornedalingar och andra meänkielitalande.

Eleven visar **grundläggande** kunskaper om meänkielins ursprung, utveckling och språkets ställning i Sverige.

### Kunskapskrav för betyget D i slutet av årskurs 9

Betyget D innebär att kunskapskraven för betyget E och till övervägande del för C är uppfyllda.

### Kunskapskrav för betyget C i slutet av årskurs 9

Eleven lyssnar samt förstår och tolkar **huvudsakligt innehåll och tydliga detaljer** i tydligt talat, enkelt språk i lugnt tempo om vardagliga och välbekanta ämnen.
Eleven läser, samt förstår och tolkar **huvudsakligt innehåll och tydliga detaljer** i enkla texter om vardagliga och välbekanta ämnen.
Eleven väljer enkel information från ett avgränsat urval av muntliga och skriftliga källor samt använder **på ett relevant sätt** det valda materialet i sin egen produktion och interaktion.

I muntliga framställningar av olika slag formulerar sig eleven **enkelt, relativt tydligt och till viss del sammanhängande **.
I skriftliga framställningar av olika slag formulerar sig eleven** enkelt, relativt tydligt och till viss del sammanhängande**.

I interaktion uttrycker sig eleven **enkelt och relativt tydligt  med ord, fraser och meningar **.
Dessutom använder eleven strategier som** i viss utsträckning** underlättar och förbättrar interaktionen.

Eleven för **utvecklade** resonemang om företeelser, levnadsvillkor och samhällsfrågor som berör tornedalingar och andra meänkielitalande.

Eleven visar **goda** kunskaper om meänkielins ursprung, utveckling och språkets ställning i Sverige.

### Kunskapskrav för betyget B i slutet av årskurs 9

Betyget B innebär att kunskapskraven för betyget C och till övervägande del för A är uppfyllda.

### Kunskapskrav för betyget A i slutet av årskurs 9

Eleven lyssnar samt förstår och tolkar **helheten och väsentliga detaljer** i tydligt talat, enkelt språk i lugnt tempo om vardagliga och välbekanta ämnen.
Eleven läser samt förstår och tolkar **helheten och väsentliga detaljer** i enkla texter om vardagliga och välbekanta ämnen.
Eleven väljer enkel information från ett avgränsat urval av muntliga och skriftliga källor samt använder **på ett relevant och effektivt sätt** det valda materialet i sin egen produktion och interaktion.

I muntliga framställningar av olika slag formulerar sig eleven **i någon mån varierat,**  **relativt tydligt och relativt sammanhängande**.
I skriftliga framställningar av olika slag formulerar sig eleven **i någon mån varierat,**  **relativt tydligt och relativt sammanhängande**.

I interaktion uttrycker sig eleven **relativt**  **tydligt**  **med ord, fraser och meningar** samt **i någon mån anpassat till syfte, mottagare och situation**.
Dessutom använder eleven strategier som underlättar och förbättrarinteraktionen.

Eleven för **välutvecklade** resonemang om företeelser, levnadsvillkor och samhällsfrågor som berör tornedalingar och andra meänkielitalande.

Eleven visar **mycket goda** kunskaper om meänkielins ursprung, utveckling och språkets ställning i Sverige.
